BIBLIOTECA

Realizza uno schema E/R per la gestione di una biblioteca, che conterrà tutte le informazioni
riguardanti i volumi, gli utenti e i prestiti.
La biblioteca gestisce un certo numero di libri, di ognuno dei quali vogliamo poter conoscere il
codice ISBN; il titolo, la lingua in cui è scritto, l’editore e l’anno di pubblicazione, oltre a tutti gli
autori (che possono essere più di uno).
Di ciascun autore desideriamo conservare i principali dati anagrafici (nome, cognome, data e luogo
di nascita, eccetera.) oltre a una breve biografia.
A ogni libro è associata una categoria. Di ogni libro possono esistere più copie, che condividono la
stessa collocazione (sono fisicamente poste una di fianco all’altra). L’indicazione della collocazione
di un libro è suddivisa in tre parti: sezione, numero di scaffale e numero di posto; ad esempio:
sezione informatica, scaffale 3, posto 56.
Gli utenti della biblioteca sono registrati nella base di dati tramite i loro dati anagrafici. A ciascun di
loro, inoltre, è associato un numero di tessera e la data nella quale si sono registrati presso la
biblioteca. Quando un utente ottiene un libro in prestito la base di dati registra la data di inizio
prestito, gli estremi del libro prelevato e dell’utente che lo ha preso. Quando il libro viene
riconsegnato, la base di dati completa le informazioni sul prestito inserendo anche la data di
riconsegna